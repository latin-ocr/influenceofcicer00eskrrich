26 CICERo's INFLUENCE UPON AUGUSTINE’S ORATORICAL THEORY

Interest enim quod genus cui generi interponatur, vel adhibeatur,
certis et necessariis locis. Nam et in grandi genere semper aut paene
semper temperata decet esse principia. Et in potestate est eloquentis
ut dicantur non ulla submisse, etiam quae possent granditer dici; ut
ea quae dicuntur granditer, ex illorum fiant comparatione grandiora,
et eorum tanquam umbris luminosiora reddantur. In quocumque
autem genere aliqua quaestionum vincula solvenda sunt, acumine
opus est, quod sibi submissum genus proprie vindicat. Ac per hoc
eo genere utendum est et in aliis duobus generibus, quando eis ista
incidunt; sicut laudandum aliquid vel vituperandum, ubi nec dam—
natio cujusquam nec liberatio, nec ad actionem quamlibet assensio re-
quiritur, in quocumque alio genere occurrerit, genus adhibendum et
interponendum est temperatum. In grandi ergo genere inveniunt
locos suos duo cetera, et in submisso similiter. Temperatum autem
genus non quidem semper, sed tamen aliquando submisso indiget, si,
ut dixi, quaestio cujus nodus est solvendus, incurrat; vel quando non—
nulla quae ornari possent, ideo non ornantur, sed submisso sermone
dicuntur, ut quibusdam quasi toris ornamentorum praebeant emi-
nentiorem locum. Grande autem genus temperata dictio non re-
quirit; ad delectandos quippe animos, non ad movendos ipsa sus-
cipitur. (D. D. C. IV, 23. 52.)

That the above is the principle employed by Cicero we find on
examining his own testimony regarding himself, as t'ound in Orator,
29.102 and 103: Tota mihi causa pro Caecina de verbis inter—
dicti fuit: res involutas definiendo explicavimus, ius civile laudavi-
mus, verba ambigua distinximus. Fuit ornandus in Manilia lege
Pompeius: temperata oratione ornandi copiam persecuti sumus. Ius
omne retinendae maiestatis Rabirii causa continebatur: ergo in ea
omni genere amplificationis exarsimus. At haec interdum tempe-
randa et varianda sunt. Quod igitur in accusationis septem libris
non reperitur genus? quod in Habiti (as for instance, Plain Style,
11½ to 59½; Middle Style, 153—1— to Ι55-Ι-; Grand style, 195 to
end), quod in Cornelii? quod in plurimis nostris defensionibus}
quae exempla seligissem, nisi vel nota esse arbitrarer vel ipsi pos-
sent legere qui quaererent. Nulla est enim ullo in genere laus
(oratoris), cuius in nostris orationibus non sit aliqua si non per-
fectio, at conatus tamen atque adumbratio.

